# unipr-org

Benvenutə su *unipr-org*, l'organizzazione GitHub dedicata a riunire lɜ studentɜ di Informatica dell'Università di Parma per creare una ricca e condivisa raccolta di appunti. 
Siamo entusiasti di darti il benvenuto nel nostro progetto collaborativo, dove chiunque può contribuire e beneficiare dalla condivisione di conoscenze.

## Scopo dell'Organizzazione
*unipr-org* nasce con l'obiettivo di promuovere la collaborazione e la condivisione di risorse accademiche tra lɜ studentɜ dell'Università di Parma.
La nostra missione è creare una piattaforma aperta e accessibile dove si può collaborare per sviluppare una vasta raccolta di appunti, materiale didattico e risorse utili per tutti i corsi offerti dall'università.

## Come Partecipare
Siamo entusiasti di accogliere nuovi membri nell'organizzazione *unipr-org*. Se sei unə studentə dell'Università di Parma e desideri contribuire o trarre vantaggio dalla raccolta di appunti, ecco come puoi partecipare:

1. **Unisciti all'organizzazione:** una volta dentro la repository del corso in questione, fai clic sul pulsante "Fork" in alto a destra per clonarla sulla tua pagina GitHub. In seguito, potrai contribuire e sottoporre richieste di pull.

2. **Contribuisci con i tuoi appunti:** carica i tuoi appunti, materiale didattico o risorse utili nei rispettivi repository del corso. Assicurati di seguire le linee guida per il contributo indicate nei singoli repository.

3. **Apri issues:** se hai suggerimenti, domande o problemi, apri una "Issue" nel repository corrispondente. Il dialogo è fondamentale per migliorare la qualità e l'efficacia della raccolta.

4. **Diventa un collaboratore regolare:** se sei appassionato della condivisione di conoscenze e vuoi svolgere un ruolo più attivo, contattaci per diventare un collaboratore regolare. Avrai maggiori responsabilità e potrai contribuire attivamente alla gestione dell'organizzazione.
   
6. **Condividi la raccolta con i tuoi amici:** più siamo e meglio è!

## Linee Guida per i contributi
Per garantire la coerenza e la qualità della raccolta, si prega di seguire le linee guida di contributo presenti nei repository specifici dei corsi. In generale, suggeriamo:
- utilizzo di formati standard per i documenti, come Markdown o PDF.
- inclusione di dettagli utili, come annotazioni, spiegazioni chiare e link a risorse esterne pertinenti.
- rispetto del lavoro degli altri e la collaborazione aperta.

Raccomandiamo inoltre di attribuire unə _autorə_ al materiale caricato, escludendo riferimenti personali esterni.

### Wiki 
Ecco un semplice elenco di linee guida da seguire per partecipare alla stesura degli appunti e per mantenere il codice il più ordinato e leggibile possibile.
1. Per visualizzare bene gli appunti utilizzeremo _Obsidian_: software che permette di prendere appunti che opera su file Markdown `.md`. La preview che si vede su Github può risultare incompleta o non leggibile.
2. Plugin utilizzati su _Obsidian_:
	- [table-editor-obsidian](https://github.com/tgrosinger/advanced-tables-obsidian)
	- [highlightr-plugin](https://github.com/chetachiezikeuzor/Highlightr-Plugin)
	- [obsidian-automatic-table-of-content](https://github.com/johansatge/obsidian-automatic-table-of-contents)
	- [todo-checklist](https://github.com/delashum/obsidian-checklist-plugin)
	- [admonition](https://github.com/valentine195/obsidian-admonition)
	- [url-into-selection](https://github.com/denolehov/obsidian-url-into-selection)
3. Effettuare un `git fork` della repository in questione, nella quale poi si andranno a modificare / aggiungere appunti.
4. Prima di ogni modifica, assicurarsi di essere aggiornati con l'ultima versione della repository tramite un `git fetch` e successivamente un `git merge`.
6. Non utilizzare caratteri in stampato e caratteri speciali nel nome dei file.
7. Utilizzare il carattere `_` al posto degli "spazi" nel nome dei file.
8. Utilizzare sempre la numerazione dei file nel nome (i numeri indicano l'ordine degli argomenti trattati a lezione).
9. Nel file `.md` inserire sempre un indice dinamico (utilizzando il plugin) e un "ritorna all'indice" alla fine di ogni paragrafo / argomento.
10. Nel titolo dei `commit` e della  `pull request`, oltre ad inserire il tema trattato, aggiungere anche il proprio username. Ad esempio il titolo di questa `pull request` sarà: `@{tuo_username}: Aggiornamento wiki`.

#### Esempio 
Il primo argomento trattato a lezione è stato quello del significato di _"Hello, world!"_.  
Il nome file sarà: `01-helloworld.md`.  
Il titolo del commit sarà: `"@{tuo_username}: Aggiunti appunti lezione 01-helloworld"`.  
Il titolo della pull request sarà: `"@{tuo_username}: Appunti lezione 26-02-2023"`.  


## Contatti
Se hai domande, suggerimenti o desideri entrare in contatto con la community *unipr-org*, puoi farlo attraverso:

- [La nostra Pagina GitHub](https://github.com/unipr-org)
<!-- [Il nostro Canale Discord](#inserisci_link_discord) -->

Grazie per essere parte di *unipr-org*! Insieme possiamo rendere l'apprendimento universitario più accessibile e collaborativo per tuttɜ lɜ studentɜ dell'Università di Parma.

## Contributors
<a href="https://github.com/unipr-org/.github/graphs/contributors">
  <img src="https://contrib.rocks/image?repo=unipr-org/.github" />
</a>
